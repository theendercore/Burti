# Uzdevums ar ievadu (no dzīves)

Pārdošanas procesā preču kodus tipiski veido ciparu u.c. simbolu virkne, taču gadījumā, ja precei iespējami dažādi veidi/izmēri (“variācijas”), to veido, papildus kombinējot preces kodu ar šo variāciju kodiem. Piemēram T-krekls ar uzrakstu “Rīga”, kura preces kods ir “051315”, kopā ar variācijām “sarkans” un “izmērs - M” varētu izskatīties šādi: “051315.RED.M”. Tātad “051315.RED.M” apraksta konkrētu t-krekla izmēru un krāsu, kamēr viens pats kods “051315" apzīmē t-krekla veidu vai sēriju (“Rīga”).

Pielikumā pievienoju JSON formāta failu ar precēm un to iespējamām variācijām. Uzdevums: izveidot ekrāna formu, kurā iespējams no saraksta izvēlēties preci, kas aktivizē šai precei piesaistītās iespējamās variāciju izvēles (piemērā pēc T-krekla “Rīga” izvēles parādītos papildu izvēlnes ar krāsas un izmēra variantiem). Kad lietotājs izvēlējies visas variācijas, jāattēlo saliktais preces kods.

## Pievienotā faila struktūra:

- `varieties` bloks - apraksta visas iespējamās variācijas
- `items` bloks - apraksta pieejamās preces un to, kādas variācijas no iepriekšējā bloka tām piemērojamas
